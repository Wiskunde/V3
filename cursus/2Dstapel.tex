\section{Tweedimensionale stapelproblemen}

\subsection{Algemeen}
In de voorbije lessen hebben we het vooral gehad over complete vlakvullingen, i.h.b. het vullen van vlakken met vierkanten. 
In dit onderdeel zullen we kijken naar het vullen van vlakken met figuren die het vlak nooit volledig zullen vullen. We noemen dit dan een tweedimensionale stapelprobleem. We zijn namelijk op weg om het bolstapelprobleem van Kepler te bekijken!

Bij het stapelen in twee dimensies hebben we minder mogelijkheden dan bij het stapelen in drie dimensies, maar we kunnen er toch heel veel over zeggen. Als we denken aan tweedimensionale stapelingen, dan denken we aan een vlak waarin we voorwerpen stapelen die twee dimensies hebben. Deze voorwerpen kunnen heel uiteenlopend zijn. Naar analogon met het bolstapelprobleem van Kepler waarbij we met bollen zullen werken bekijken we het geval van de cirkels. 


In de eerste les hebben we reeds gezien dat je een oneindig vlak volledig kan vullen met identieke gelijkzijdige driehoeken, vierkanten en zeshoeken. Dit noemen we 100\% efficiëntie. 

\ask{Hebben we ook 100\% efficiëntie als we een oneindig vlak zouden betegelen met cirkels?}

\answer[2cm]{Neen, want cirkels hebben geen rechte zijde om ze aan elkaar te plaatsen.}

Het antwoord is natuurlijk 'neen'. Maar wat is de efficiëntie dan wel? En in welke configuratie is deze het beste?

\task{Probeer cirkels (munten, flippo's, pokerjetons ...) eens zodanig op een tafel te leggen dat er zo weinig mogelijk ruimte tussen de cirkels overblijft.}

Het was reeds duidelijk je nooit elk plekje van de tafel kunt bedekken als de cirkels elkaar niet mogen overlappen.

We zijn in eerste instantie geïnteresseerd in rangschikkingen van oneindig veel cirkels op een oneindige grote tafel. Je hoeft dan geen rekening te houden met wat er aan de randen gebeurt. De randen maken alles moeilijker (maar ook interessanter, iets waar we later nog op zullen terug komen). Eén voor de hand liggende mogelijkheid om de cirkels zo efficiënt mogelijk in het vlak te rangschikken is om ze netjes naast en boven elkaar te leggen, volgens een patroon van vierkantjes. Dat dit niet de best mogelijke oplossing is wordt al snel duidelijk door wat met de rijen te schuiven. Je kunt de rijen namelijk iets beter in elkaar laten passen. Iedere cirkel raakt dan aan zes andere cirkels, in plaats van aan vier, zoals in het vierkante geval. De cirkels komen nu in een regelmatig patroon te liggen op een zogenaamd hexagonaal rooster. Het lijkt onmogelijk om de cirkels nog dichter bij elkaar te krijgen. Dat dit inderdaad niet beter kan werd ongeveer honderd jaar geleden bewezen door de Deense getaltheoreticus Thue. Een schets van het bewijs zullen we zo meteen bekijken. Eerst gaan wij zelf op zoek naar wat nu juist de efficiëntie is en hoe je deze moet berekenen.

\subsection{Voronoicellen}

Om te berekenen hoe efficiënt een schikking met cirkels is, maken we gebruik van Voronoicellen. De {\bf Voronoicel} van een cirkel is de verzameling van alle punten die dichter bij het middelpunt van deze cirkel liggen dan bij het middelpunt van elke andere cirkel in de schikking.

\ask{Hoe ziet de Voronoicel eruit bij een vierkante rangschikking? Hoe ziet de Voronoicel eruit bij de hexagonale rangschikking?}

\answer[2cm]{Bij de vierkante rangschikking is zo'n Voronoicel een vierkant dat strak om de cirkel zit, en voor de hexagonale rangschikking is het een regelmatige zeshoek.}

\ask{Hoe kan je de efficiëntie berekenen aan de hand van zo'n Voronoicel?}

\answer[3cm]{Het percentage van het vlak dat wordt bedekt door de cirkels is gelijk aan het percentage van de Voronoicel dat door één cirkel wordt bedekt, want voor alle cirkels is de vorm van de Voronoicel hetzelfde en de Voronoicellen betegelen samen het hele vlak.}

\task{Bereken voor de vierkante en de hexagonale rangschikking de efficiëntie.}

\begin{enumerate}
	\item \textbf{Vierkante rangschikking}:\\
	\answer[2cm]{Als je cirkels neemt met straal gelijk aan 1, dan heeft het strakke 'omgeschreven' vierkant in de vierkante betegeling een zijde met lengte 2. De oppervlakte van de cirkel hier is $\pi$, de oppervlakte van het vierkant is 4. (Uiteraard konden we andere afmetingen genomen hebben, maar de verhoudingen blijven steeds hetzelfde.) Er is dus $\frac{\pi}{4}=0,78538...$, of ruim 78\% van het totale vlak bedekt door de cirkels.}
	\item \textbf{Hexagonale rangschikking}:\\
	\answer[2cm]{De zeshoek om een cirkel met straal 1 kan worden opgedeeld in twaalf halve gelijkzijdige driehoekjes met een basis met lengte 1 en een hoogte van $\frac{1}{\sqrt{3}}$. De oppervlakte van de zeshoek is dus $12.\frac{1}{2}.1.\frac{1}{\sqrt{3}}=2\sqrt{3}$. De efficiëntie of bedekkingsgraad is dus $\frac{\pi}{\sqrt{12}}=0.90689$.
	\begin{figure}[h]
	\centering
\includegraphics[height=5cm]{hexagon}
\caption{Omgeschreven zeshoek van een cirkel met straal 1}
\end{figure}}
\end{enumerate}


\begin{figure}[h]
  \centering
  \subfloat[]{\includegraphics[height= 4cm]{voronoi_sqr}\label{vs}}\qquad
  \subfloat[]{\includegraphics[height=4cm]{voronoi_hex}\label{vh}}
  \caption{Vierkante en hexagonale rangschikking met pokerjetons en hun voronoicellen}  
\end{figure}


\subsection{Axel Thue}\label{axel}
De Scandinavische wiskundige Axel Thue (1863-1922) ontwikkelde in 1892 een theorie over het tweedimensionale equivalent voor 'het probleem van Kepler' waarin men zocht naar de dichtste pakkingsmethode voor cirkels in het vlak. Thue betegelde het vlak met identieke gelijkzijdige zeshoeken en tekende in elke zeshoek een cirkel op zo'n manier dat elke cirkel alle zijden van de zeshoek raakte. Hierdoor verkreeg hij een dichtheid van 90.69\%, waarvan hij beweerde dat dit de hoogst mogelijke dichtheid was bij het stapelen in 2 dimensies. 
Om dit te bewijzen tekende Thue een begrensd aantal cirkels met straal 1 die elkaar niet overlapten. Daarna verdeelde hij willekeurig het tweedimensionale vlak in bepaalde gebieden waarbij hij aantoonde dat de dichtheid in elk gebied maximum 90.69\% is. Hierdoor bestond er geen tweedimensionale pakking waarbij de dichtheid groter is dan 90.69\% en op die manier bewees Thue zijn vermoeden dat de hexagonale pakking de dichtste pakkingsmethode was in twee dimensies.
Het volledige bewijs zullen we hier niet meer bespreken, maar we zullen wel even kijken hoe Thue het vlak waarin de cirkels liggen heeft opgedeeld in verschillende gebieden. Hiervoor zullen we een korte vertaling geven van een deel van het oorspronkelijke Engelstalige bewijs dat geschreven is door Axel Thue.

\begin{quotation}
``Teken een grotere cirkel met straal $\frac{2}{\sqrt{3}}$ rond elke cirkel (zie figuur \ref{2D1}). Telkens als twee van deze grote cirkels elkaar snijden, teken je het lijnstuk tussen de twee snijpunten, waarna je twee congruente driehoeken construeert met het lijnstuk als basis en de tophoeken in het centrum van de cirkels (zie figuur \ref{2D2}). Er zal nooit een punt zijn dat tegelijk binnen alle drie de cirkels ligt. Zoals we merken in figuur \ref{2D3} zullen drie grote cirkels elkaar maximum in één punt snijden, het cirkelcentrum, als de centra van de drie grote cirkels de tophoeken zijn van een gelijkzijdige driehoek met zijde 2. \\
Dit geeft ons de verdeling van de ruimte: gebieden buiten de grote cirkels (wit), de gelijkbenige driehoeken (groenachtig blauw), en het gedeelte binnen de grote cirkels, maar buiten de driehoeken (lichtpaars) (zie figuur \ref{2D4}).''
\end{quotation}


\begin{figure}[h]
  \centering
  \subfloat[]{\includegraphics[height=3cm]{2D1}\label{2D1}}
  \subfloat[]{\includegraphics[height=3cm]{2D2}\label{2D2}}
  \subfloat[]{\includegraphics[height=3cm]{2D3}\label{2D3}}
  \subfloat[]{\includegraphics[height=3cm]{2D4}\label{2D4}}\\
  \caption{Figuren bij bewijs van Axel Thue}  
\end{figure}

Uit deze vertaling concluderen we dus dat Thue zijn vlak in 3 gebieden opgedeeld heeft. Hierna zal hij nog berekenen hoeveel oppervlakte er in de drie gebieden wordt ingenomen door de cirkels en uiteindelijk zal hij tot de conclusie komen dat geen enkel gebied een dichtheid heeft van meer dan 90.69\%, waardoor het bewijs voor het tweedimensionale equivalent van het bolstapelprobleem is afgerond.


\subsection{Dienbladenprobleem}
Bij de meeste stapelingen stelt men zich de vraag hoeveel identieke voorwerpen men in een ruimte met vastgelegde grenzen kan stoppen. Wij zullen de vraag omkeren. In ons praktische probleem vragen we ons af wat de meest compacte ruimte is voor een vastgelegd aantal identieke voorwerpen.
We kunnen dit probleem als volgt bekijken: een fabrikant wil dienbladen voor een bepaalde aantal glazen of blikjes. Hij wil dus weten hoe groot zo'n dienblad moet zijn zodat er precies 1,2,3 ... glazen of blikjes op passen. Omdat de fabrikant ruimdenkend is, wil hij niet enkel de traditionele cirkelvormige dienbladen uitproberen, maar ook rechthoekige of zeshoekige dienbladen. 

\task{Bepaal nu voor welke hoeveelheid glazen of blikjes we welk soort dienblad willen maken en wat juist de efficiëntie is, m.a.w. hoeveel procent van het dienblad dat gevuld zal zijn. Schrijf dit in onderstaande tabel.}


\begin{table}[h]
\centering
\begin{tabular}{l||c|c|c|c}
Aantal / vorm & cirkelvormig & driehoekig & rechthoekig& zeshoekig\\\hline\hline
1&&&&\\\hline
2&&&&\\\hline
3&&&&\\\hline
4&&&&\\\hline
5&&&&\\\hline
6&&&&\\\hline
7&&&&\\\hline
8&&&&\\\hline
9&&&&\\\hline
10&&&&\\\hline
11&&&&\\\hline
12&&&&\\\hline
13&&&&\\\hline
...&&&&\\
\end{tabular}
\caption{De efficiëntie van de dienbladen bij een bepaalde hoeveelheid glazen of blikjes}
\label{}
\end{table}

Het is nu de bedoeling dat jullie deze tabel gaan proberen in vullen door zelf te gaan experimenteren. Het probleem van de glazen kunnen we gaan voorstellen met munten en de dienbladen gewoon als een veelhoek.

\task{Gebruik het bijgeleverde Geogebra-applet om experimenteel de efficiëntie te bepalen.}

\teacher{Eerst en vooral hebben we de geogebra-applet. Hier kunnen de leerlingen zelf met fictieve munten en verstelbare dienbladen gaan uitproberen, waarbij de efficiëntie gewoon voor hen wordt uitgerekend. Het is wel  nodig dat de leerlingen telkens aanduiden voor welke hoeveelheid munten ze de efficiëntie aan het bepalen zijn. Dit is vooral de bedoeling voor het cirkelvormig en zeshoekig dienblad. Ook kan dit gedaan worden voor het rechthoekig en/of driehoekig dienblad.}

\task{Neem een rechthoekig stuk karton en knip hieruit een gelijkzijdige driehoek weg. Plaats dan munten of poker jetons in het lege gebied, zie Figuur \ref{fig:gelijkzijdige_driehoek_met_jetons}. Schuif nu de jetons met een liniaal in de richting van het bovenste hoekpunt. Houd de liniaal zó dat de munten telkens in een gelijkzijdige driehoek zitten. De munten zitten zo in een gelijkzijdige driehoek die je zo klein mogelijk probeert te maken. Soms moet je de munten met je vingers een beetje helpen om ze op een goede plek te krijgen. Probeer de munten in een zo klein mogelijke driehoek te krijgen. Nu bereken je de efficiëntie van je opstelling.}

\teacher{Om de efficiëntie te berekenen zullen de leerlingen de oppervlakte van de gelijkbenige driehoek die wordt bekomen met de liniaal moeten delen door de oppervlakte van alle jetons.}

\begin{figure}[h]
  \centering
  \includegraphics[width=0.6\textwidth]{gelijkzijdige_driehoek_met_jetons}
  \caption{Jetons in een gelijkzijdige driehoek.}  
  \label{fig:gelijkzijdige_driehoek_met_jetons}
\end{figure}

\task{Ook voor het rechthoekig dienblad gebruik je een stuk karton. Als je twee keer een rechte hoek uitknipt, dan kan je hiermee een rechthoek maken. Ook gebruikmaken van 4 linialen (en een geodriehoek) kan lukken. Leg dan binnen dit rechthoekig dienblad een aantal jetons en bereken de efficiëntie die je bekomt.}

\teacher{Bij deze opdracht is het ook de bedoeling dat de leerlingen effectief de efficiëntie in sommige gevallen exact gaan uitrekenen door berekeningen. Het is aan de leerkracht om op voorhand te zeggen dat de leerlingen ofwel voor bijvoorbeeld 3 gevallen dit moeten uitrekenen, ofwel bijvoorbeeld voor de specifieke gevallen 'een driehoekig dienblad met 3 munten' en 'een zeshoekig dienblad met 7 munten'.}

Het is ook de bedoeling dat jullie voor enkele gevallen de efficiëntie ook exact gaan uitwerken d.m.v. berekeningen en een goede figuur.

Vooraf is het dan misschien handig om eerst enkele formules op te frissen:

\begin{itemize}
  \item Oppervlakte cirkel met straal $r$: $\pi.r^2$
	\item Oppervlakte driehoek met basis $b$ en hoogte $h$: $\frac{b.h}{2}$
	\item Oppervlakte rechthoek met lengte $l$ en breedte $b$: $l.b.$
	\item Oppervlakte regelmatige $n$-hoek met zijde $z$: $\frac{1}{2}.n.z^2.\sin(\frac{2\pi}{n})$
	\item Oppervlakte regelmatige zeshoek met zijde $z$: $\frac{3}{2}.z^2.\sqrt{3}$
	\item \ask{Hoogte in gelijkzijdige driehoek met zijde $b$:} \answer{$\sqrt{b^2-(\frac{b}{2})^2}$}	
\end{itemize}

\teacher{Indien de formule voor de regelmatige zeshoek niet gekend is, is het goed dit samen eerst met de leerlingen te bepalen.
Dit kan op analoge wijze als bij het bepalen van de oppervlakte zoals we deden bij de hexagonale betegeling, namelijk door de zeshoek te verdelen in 12 driehoekjes. De oppervlakte van zo één driehoekje is $\frac{1}{2}.\frac{z}{2}.(\cos(30°).z)=\frac{z^2\sqrt{3}}{8}$. We vinden dus effectie dat de oppervlakte van de zeshoek $12.\frac{z^2\sqrt{3}}{8}=\frac{3}{2}.z^2.\sqrt{3}$ is.
\begin{figure}[h]
\centering
\includegraphics[height=4cm]{hexagon2}
\caption{Zeshoek met zijde $z$}
\end{figure}
}

In de volgende sectie zullen wij enkele gevallen effectief uitrekenen.

\subsubsection{Berekeningen voor dienbladen met 1, 2 of 3 munten}

%\question{Hey Pieter, als je dit naleest, wil jij vooral ook letten op het feit dat ik consequent de hoeken in graden schrijf en dat er bij de afstanden en oppervlaktes steeds cm en cm$^2$ bij staan? Ik ga nu eerst verdertypen en daarna het zelf doen, maar het zou kunnen zijn dat jij het eerder nalees dan ik :p ... Merci :) Aja, en ook overal efficiëntie ipv compactheid ofzo.
%De lay-out is hier ook nog niets waard, maar dit zou ik pas op het einde in orde maken als alle andere todo's en zo weggewerkt zijn ...}

Wij zullen voor de berekeningen gebruik maken van de afmetingen van een jeton met een straal van $2 \cm$. Deze afmetingen zijn ook zo bij de geogebra-applets.
De oppervlakte van 1 jeton is $4*\pi\approx 12,5664 \cm^2$. We zijn voornamelijk geïnteresseerd in de efficiëntie van een dienblad. Dit is de hoeveel oppervlakte van het dienblad die de munten innemen, uitgedrukt in percentage. De efficiëntie kunnen we berekenen door de oppervlakte van de munten te delen door de oppervlakte van het dienblad en dit te vermenigvuldigen met 100. Het is echter zo dat een resultaat van $\frac{\pi}{3\sqrt{3}}$ niet zoveel zegt. Als we schrijven dat de efficiëntie $60,46\%$ is, hebben we een beter beeld en we zullen dus steeds de afmetingen steeds als decimale getallen schrijven die we afronden op 4 cijfers na de komma en de percentage decimale getallen, afgerond tot op de honderdtallen.

We zullen dus bij elk voorbeeld de oppervlakte van de jetons, de oppervlakte van het dienblad en de efficiëntie berekenen.

\begin{vb}[Dienbladen met 1 munt]
\mbox{} % forceer latex om een nieuwe lijn te plaatsen
\begin{itemize}
\item[] 
\begin{itemize}
	\item Oppervlakte jetons = $4\pi= 12,5664 \cm^2$
\end{itemize}
\end{itemize}

\begin{itemize}
	\item \textbf{Cirkelvormig dienblad:} \\
	\begin{center}
	  \input{figuren/dienbladen/cirkel_1}
	\end{center}
	Wanneer we slechts 1 munt hebben, is een cirkelvormig dienblad het efficiëntst, omdat er dan geen vrije ruimte meer overblijft. Eén munt neemt dus 100\% van de oppervlakte van het cirkelvormig dienblad in. We kunnen dit als volgt samenvatten:
	
	\begin{itemize}
  	\item Oppervlakte dienblad $= 12,5664 \cm^2$
  	\item Efficiëntie = 100\%
  \end{itemize}
	
	\item \textbf{Driehoekig dienblad:}\\
	\begin{center}
	  \input{figuren/dienbladen/driehoek_1}
	\end{center}
	Bij een driehoekig dienblad is de lengte van de basis gelijk aan $b=2\cdot2\cdot\tan(\pi/6)=4\sqrt{3}=6,9282 \cm$. De hoogte is $h=\sqrt{b^2-\left(\frac{b}{2}\right)^2}= 6$ cm. Daaruit volgt dat:
	\begin{itemize}
  	\item Oppervlakte dienblad = $20,7846 \cm^2$
  	\item Efficiëntie = 60,46 \%
  \end{itemize}	

	\item \textbf{Rechthoekig dienblad:}\\
	\begin{center}
	  \input{figuren/dienbladen/vierkant_1}
	\end{center}
	De oppervlakte van de meest compacte rechthoek voor 1 jeton is niet moeilijk te vinden. Aangezien we zien dat de lengte en de breedte beide gelijk zijn aan de diameter van de munt, weten we dat:
	
	\begin{itemize}
	\item Oppervlakte dienblad = $16 \cm^2$
	\item Efficiëntie = 78,54\%
\end{itemize}
	
	\item \textbf{Zeshoekig dienblad:}\\
	\begin{center}
	  \input{figuren/dienbladen/zeshoek_1}
	\end{center}
	Om de oppervlakte van de gelijkzijdige zeshoek te berekenen is het voldoende dat we de oppervlakte van de driehoek $\Delta OCE$ kennen, want er zitten $12$ zulke driehoekjes in de zeshoek. We weten dat $|OC|=2$ is, want deze is gelijk aan de straal van onze jeton. Er zitten $12$ zulke driehoeken in de zeshoek, dus $|\hat{O}|=\frac{360\degree}{12}=30\degree$.
	
	\ask{Welke driehoeksmeetkunde formule heb je nu nodig om de lengte van $z=|CE|$ te bepalen?}
	
	\answer[2cm]{$\tan30\degree=\frac{z}{2}$, dus $z=2\cdot\tan{30\degree}=\frac{2}{\sqrt{3}}$.}
	
	\task{Bereken nu nog de oppervlakte van het driehoekje en vermenigvuldig dit met $12$ om de oppervlakte van de regelmatige zeshoek te vinden.}
	
	\answer[2cm]{We gebruiken de formule basis maal hoogte gedeeld door twee. We vinden dat de oppervlakte gelijk is aan $\frac{2}{\sqrt{3}}$. Dit maal twaalf geeft ons de oppervlakte.}
	
	\begin{itemize}
	\item Oppervlakte dienblad $= 13,8564 \cm^2$
	\item Efficiëntie = 90,69\%
  \end{itemize}
\end{itemize}

\end{vb}

\begin{vb}[Dienbladen met 2 munten]
\mbox{}
\begin{figure}[h]
\centering
\includegraphics[width=10cm]{2munten}
\caption{De dienbladen voor 2 munten}
\label{2munt}
\end{figure}


\begin{itemize}
\item[] 
\begin{itemize}
	\item Oppervlakte munten =  $8\pi\approx 25,1327 \cm^2$
\end{itemize}
\end{itemize}
\begin{itemize}
  \item \textbf{Cirkelvormig dienblad:}\\
  Om de oppervlakte te berekenen hebben we de straal van de grote cirkel nodig. Die is twee maal de straal van de munten en dit is $4$ cm.  Hieruit volgt onmiddellijk dat maar de helft van het dienblad kan gevuld worden. We berekenen nog de oppervlakte:
  \begin{itemize}
	  \item Oppervlakte dienblad = $16\pi\approx 50,2655 \cm^2$
	  \item Efficiëntie = 50\%
  \end{itemize}
  
	\item \textbf{Driehoekig dienblad:}\\
	De configuratie op de figuur geeft dezelfde als de configuratie met een munt in de rakende in de tophoek (je kan dit inzien door de figuur te draaien).
	De grootte van basis van de driehoek is gelijk aan twee keer de grootte van de projectie van het lijnstuk $[AB]$ (op de figuur), dus twee keer de grootte van $[AC]$, en de lengte van $[BD]$. Deze laatste is twee keer de straal van de jetons, dus gelijk aan $4 \cm$, omdat de cirkels elkaar juist raken. De grootte van $[AC]$ heeft grootte $2\sqrt{3}$ cm zoals bij de berekeningen van het voorbeeld met 1 munt. De grootte van de basis is dus gelijk aan 4+4$\sqrt{3}\approx 10,9282 \cm$. Met deze basis weten we dat de hoogte van de driehoek $9,4641 \cm$ is. Hieruit vinden we :
	
	\begin{itemize}
	\item Oppervlakte dienblad $= 51,7128 \cm^2$.
	\item Efficiëntie = 48,60\%
\end{itemize}
	
	
	\item \textbf{Rechthoekig dienblad:}\\
	De rechthoek die de 2 munten omvat heeft een lengte van 4 keer de straal van de munten en de breedte is gewoon de diameter. Zo vinden we dus :
	\begin{itemize}
	\item Oppervlakte dienblad $= 32 \cm^2$
	\item Efficiëntie = 78,54\%
\end{itemize}
	
	\item \textbf{Zeshoekig dienblad:}\\
	Om de oppervlakte van de zeshoek te berekenen, willen we graag de straal (= de zijde) van de zeshoek bereken. Deze kunnen we vinden door het berekenen van de lengte van $[AI]$ en $[IH]$. Dit laatste is gewoon de straal van $2 \cm$ %\question{$|IH|=4\cm$ toch, want de straal van een jeton in $2\cm$ en als ik naar de figuur kijk, dan loopt $IH$ van het centrum van één jeton naar het centrum van een andere jeton. Of bekijk ik het fout? OOPS, hier ben ik fout, ik was op de verkeerde figuur aan het kijken... Dus we zullen zeker die figuren nog moeten apart bij elk stukje plaatsen, anders is dit te verwarrend. Het lijkt me wel een goede redenatie als ik het nu opnieuw lees!}
. $|AI|$ kunnen we vinden als we $I$ loodrecht gaan projecteren op $AB$. $|GI|$ is dan ook de straal en we weten dat in deze driehoek de hoek $G\hat{A}I=60°$. Hieruit halen we dat $|AI|=\frac{|GI|}{\sin(60°)}=2,3094 \cm$ en dus de grootte van de straal is $4,3094 \cm$.
	\begin{itemize}
	\item Oppervlakte dienblad $= 48,2487 \cm^2$
	\item Efficiëntie = 52,09\%
\end{itemize}
\end{itemize}


\end{vb}


\begin{vb}[Dienblad met 3 munten]
\mbox{}
\begin{figure}[h]
\centering
\includegraphics[width=18cm]{3munten}
\\\todo{figuren apart plaatsen bij elk voorbeeld $\rightarrow$ Oké, ik probeer dit in orde te brengen (morgen wss...)!}
\caption{De dienbladen voor 3 munten}
\label{3munt}
\end{figure}


\begin{itemize}
	\item[ ] 
	\begin{itemize}
	\item Oppervlakte 3 munten= $12\pi\approx 37,70$ cm$^2$
\end{itemize}
\end{itemize}


\begin{itemize}
  \item \textbf{Cirkelvormig dienblad:}\\
  De straal van de cirkel is deze keer gelijk aan de som van de lengtes van twee lijnstukken, $|HA|$ en $|AD|$. De lengte van $[HA]$ is gelijk aan de straal van de munten. De lengte van $[AD]$ vinden we in de driehoek $ABC$. Doordat deze driehoek gelijkzijdig is, geldt dat de hoogtelijnen elkaar in 1 punt snijden, het hoogtepunt. En dit punt verdeelt elke hoogtelijn van de driehoek in twee delen waarvan het ene deel twee keer zo groot is als het ander. Met andere woorden, de lengte van $[AD]$ is twee keer de lengte van $[DE]$. Doordat $|AE|=\sqrt{|AB|^2-|BE|^2}=\sqrt{16-4}=\sqrt{12}\approx 3,4641 \cm$, is de lengte van $[AD]$ gelijk aan $2,3094 \cm$. Hieruit volgt dat de straal van het cirkelvormig dienblad een lengte van $4,3094 \cm$ heeft. Het is ook niet verwonderlijk dat dit dezelfde straal geeft als de zeshoek in vorig voorbeeld. \\
 We vinden dus volgende resultaten:
   
  
  \begin{itemize}
	\item Oppervlakte dienblad $= 58,36 \cm^2$.
	\item Efficiëntie= 64,62 \%
\end{itemize}
     
	\item \textbf{Driehoekig dienblad:}\\
	Aangezien het driehoekige dienblad bij drie munten hetzelfde is als dat bij twee munten hoeven we de berekeningen voor de oppervlakte van het dienblad niet opnieuw te doen. We weten dus dat:
	
	\begin{itemize}
	\item Oppervlakte dienblad $= 14,80 \cm^2$.
	\item Compactheid dienblad = 72,90 \%
\end{itemize}
	
	\item \textbf{Rechthoekig dienblad:}\\
	Zoals je ziet zijn er twee figuren van rechthoeken opgenomen in dit voorbeeld. Hierin is duidelijk te zien welke rechthoekig dienblad het meest efficiënt is (namelijk die waar de drie glazen naast elkaar staan). Deze efficiëntie kunnen we eigenlijk al overnemen van de vorige voorbeelden, omdat je als het waren 3 vierkante dienbladen van 1 munt naast elkaar plakt. Als we echter toch even de eenvoudige berekeningen hernemen, bekomen we dat de lengte van het rechthoekig dienblad 6 keer de straal is van de munten en de breedte de diameter. Voor zo een rechthoek geldt dus:
	
	\begin{itemize}
	\item Oppervlakte dienblad $= 45 \cm^2$
	\item Efficiëntie = 78,54\%
\end{itemize} 
	
	
	\item \textbf{Zeshoekig dienblad:}\\
	Om de straal van de zeshoek $ABCDEF$ te verkrijgen berekenen we eerst de lengte van het groene lijnstuk. Dit groene lijnstuk $[FB]$ is in twee gelijke delen verdeeld ($|FH|$ en $|HB|$). Deze delen hebben een lengte die gelijk is aan de hoogte van de meest compacte gelijkzijdige driehoek bij 1 munt min 1 keer de straal van de munt (Dit kan je zien door bijvoorbeeld de driehoek die vertrekt in top B te beschouwen met de meest linkse cirkel). Dus $|HB|=|FH|=4 \cm$. De lengte van het groene lijnstuk heeft dus een lengte van 8 cm. De lengte van de straal in de zeshoek kunnen we nu eenvoudig verkrijgen in de rechthoekige driehoek $AFH$. Daarin geldt namelijk $\cos(30°)=\frac{4}{z}$ met $z$ de zijde van de zeshoek. Deze $z$ is dus gelijk aan $4,6188 \cm$. Zo kunnen we besluiten dat 
	\begin{itemize}
	\item Oppervlakte dienblad $= 55,4256 \cm^2$
	\item Efficiëntie = 68,02\%
\end{itemize}
	
\end{itemize}
\end{vb}

\todo{PP: Ok, hier geraakt in mijn uurtje tussen twee lessen..}
\question{Ik heb in deze sectie soms ook een probleem met afronden, namelijk wanneer schrijf ik $\approx$ en wanneer gewoon = ?}
\question{Ik zou eigenlijk die titeltjes van 'voorbeeld (dienblad met ...)' willen veranderen door subsubsubsections (allez, begrijp je :p?), gewoon titeltjes zonder nummering, maar gewoon een vetgedrukt titeltje met Dienbladen met 3 munten' of zoix ...'}

\subsubsection{Efficiëntie voor een driehoekig dienblad met 4 munten bewijzen.}

\teacher{De sectie is vooral bedoeld voor de leerlingen om hen te doen inzien dat ze het ook belangrijk is om niet steeds zomaar op de intuïtie in te gaan. Het uitproberen met geogebra is leuk, het experimenteren met figuren ook. Je ziet dan snel in \textquoteleft op het gevoel' dat je niet efficiënter kan, maar het is belangrijk om dit ook te kunnen aantonen. In ons geval is onze intuïtie weldegelijk correct volgens het bewijs, nu zijn we dus zeker. De leerlingen kunnen dit bewijs zelf doorlopen met deze cursus en dit begrijpen via een figuur die ze zelf knutselen.}

Bij de voorbeelden in vorige sectie was het algauw intuïtief duidelijk hoe we de munten moeten plaatsen om zo efficiënt mogelijk het dienblad te vullen. Het is echter soms belangrijk dat je echt ook zeker weet dat er geen configuratie bestaat die het dienblad nog efficiënter vult. 

We zullen ons nu richten op het probleem met 4 munten voor een driehoekig dienblad.

Jullie hebben daarnet met de geogebra-applet of met die jetons configuraties proberen maken. Soms was het waarschijnlijk zo dat bij het schuiven je op een bepaald moment niet meer verder kon, maar waarbij je wist dat de configuratie toch voor verbetering vatbaar was.

\ask{Geef drie voorbeelden van configuraties met 4 munten die je niet verder kan verschuiven}

\answer{\todo{Pieter, kan jij er 4 trekken met je jetons?? Ofwel doen we het gewoon met geogebra zoals op onderstaande figuur. Zowiezo moet deze nog aangepast worden, bijvoorbeeld omdat er staat opp ABC en dat er staat efficiëntie 0.59 bij rechtsboven, maar dat moet 0.61 zijn, gewoon omdat ik niet zo goed had geprobeerd :p ...}
Hieronder vind je alvast vier mogelijkheden ...
\begin{figure}[h]
\includegraphics[width=\columnwidth]{4muntenconfig}
\caption{Configuraties met 4 munten, die je niet verder kunt duwen, met verschillende efficiënties}
\label{config4}
\end{figure}
}

We zullen aantonen dat de figuur rechtsboven ook effectief niet te verbeteren valt en de meest efficiënte configuratie is die je kan hebben. 

Om dit bewijs visueel voor te stellen gaan we zelf aan de slag en een figuur ook effectief knutselen.

\task{
Knip een cirkel uit, liefst van stevig, doorzichtig plasic, maar het kan ook uit karton (zie 'vormen'). \todo{Ik zou in het algemeen een bestand maken met 'vormen' die we ook bij onze cursussteken zodanig de leerlingen deze figuren dan als vorm kunnen gebruiken om iets uit te knippen, anders kan dit voor problemen zorgen.} Maak een gaatje op de plaats van het middelpunt en prik je potloodpunt erdoor. Neem daarnaast ook je uitgeknipte gelijkzijdige driehoek. Leg er een blad papier onder en teken de configuratie door de gelijkzijdige driehoek te tekenen en de vier cirkels in de configuratie met 4 munten zoals rechtsboven op figuur \ref{config4}. Beweeg daarna met je potlood die in het middelpunt van de cirkel zit zodanig dat de cirkel langs de rand van de grote gelijkzijdige driehoek gaat.}

\ask{Welke figuur heb je nu getekend?} 
\answer{Een kleinere gelijkzijdige driehoek die in de grote driehoek ligt.}

Deze figuur zal ons helpen om ons vermoeden te bewijzen dat de configuratie met drie cirkels in de hoeken en één in het midden, de meest efficiënte is. 
Stel dat de vier cirkels straal $r$ hebben, dan kunnen we een belangrijke vaststelling doen dat het middelpunt van een cirkel met straal $r$ die volledig binnen de grote driehoek ligt, steeds binnnen de kleine driehoek ligt (of op de rand). Dit kan je eenvoudigweg ook uitproberen met je geknutselde figuur.

We gaan nu aantonen dat er binnen de grote driehoek geen vier cirkels passen die groter zijn dan de cirkels die we al hebben. Moest dit wel het geval zijn, dan zouden we de configuratie die we dan bekomen, kunnen gebruiken in het geval van onze munten en deze geeft dan een grotere efficiëntie dan diegene die we eerst hadden beschouwd als meest efficiënte.

\ask{Als er dus een beter oplossing zou zijn, met grotere cirkels met straal $R>r$, waar zullen de middelpunten van die cirkels dan liggen? Kunnen ze nog steeds op de rand van de kleine driehoek liggen?}
\answer{De middelpunten van die cirkels zullen nog altijd in de kleine driehoek liggen, maar nu zullen ze niet meer op de rand van deze driehoek kunnen liggen.}

We gaan nu het gebied waar de middelpunten van de grotere cirkels zouden kunnen liggen verdelen in drie gebieden. Als we kunnen aantonen dat in die gebieden er ten hoogste maar één middelpunt van een grotere cirkel kan liggen, dan hebben we aangetoond dat we inderdaad geen grotere cirkels kunnen hebben dan deze die we al gevonden hebben, nl. als $R=r$.

Beschouw volgende figuur.

\begin{figure}[h]
\includegraphics[width=13cm]{bewijs}
\caption{Figuur voor het bewijs dat deze configuratie het meest efficiënt is }
\label{bewijs}
\end{figure}

We hebben, zoals je op de figuur kan zien, de kleine driehoek opgedeeld in drie gebieden, die allemaal de vorm van een vlieger hebben. Als scheiding tussen de drie vliegers zien we lijnen staan die bestaan uit een doorgetrokken lijn en een stippellijn. Dit is gedaan om aan te geven in welk gebiedje de punten óp de scheidingslijn moeten liggen, namelijk aan de kant van de doorgetrokken lijn. Zoals we eerder zeiden, is het mooie van deze opdeling dat we vier middelpunten van de vier grotere cirkels hebben, en slechts drie gebiedjes waar die middelpunten in moeten liggen. In één van de gebieden zullen dus twee middelpunten moeten liggen. 

\task{Bereken hoeveel de grootte van de twee diagonalen van de vlieger zijn, m.a.w. bereken $|EJ|$ en $|GH|$.}

\answer{Het is onmiddellijk duidelijk dat $|EJ|=2r$. De afstand van $G$ naar $H$ vinden we door in de driehoek $GHJ$ te kijken. Je kan deze gelijkbenige driehoek in twee verdelen door de hoogtelijn te tekenen uit het hoekpunt $J$. Hieruit volgt dat $\sin(60°)=\frac{|PH|}{r}$, met $P$ het voetpunt zoals op de figuur. We vinden dus dat de lengte van de kleine diagonaal van deze vlieger gelijk is aan $\sqrt{3}r$. }

Uit deze berekeningen halen we dat twee middelpunten in een vlieger nooit verder uit elkaar kunnen liggen dan $2r$. In de verbeterede configuratie met grotere cirkels moeten de middelpunten $2R$ uit elkaar liggen. $R$ mag dus niet groter zijn dan $r$, zodat we dus inzien dat grotere cirkels dan deze die we al hadden, niet in deze driehoek kunnen.

We weten dat de oplossing met $R=r$ bestaat, aangezien we deze reeds zelf geconstrueerd hebben. 

\ask{Zouden er nog andere configuraties met vier munten zijn, die in dit driehoekig dienblad passen?}
\answer{Neen, er is maar één oplossing. Het is namelijk zo dat van de twee middelpunten van de cirkels die in hetzelfde vliegergebied moeten liggen, er één in een hoekpunt moet liggen en de ander precies in het midden van de kleine driehoek, want alleen dan is hun afstand gelijk aan $2r$. Daarna blijven alleen dan de andere twee hoekpunten van de kleine driehoek over als middelpunt voor de laatste twee cirkels.}

We weten nu dat deze configuratie ook effectief de meest optimale compactheid geeft. Laten we dan ten slotte ook effectief uitrekenen wat die efficiëntie ook is.

\task{Bereken de efficiëntie van vier gelijke munten met straal $r$ bij een driehoekig dienblad.}
\answer{ De oppervlakte van de vier cirkels is $4\pi r^2$. Om de oppervlakte van de driehoek te bepalen hebben we de basis en de hoogte van de grote driehoek nodig.
De basis vinden we door deze op te splitsen. Het eerste stuk $|BK|$ is gelijk aan $\frac{r}{tan(30°)}=r\sqrt{3}$. We weten ook dat $|KL|=|EH|=\cos(30°)2r=r\sqrt{3}$. De twee andere delen van $[BC]$ vinden we analoog en zo bekomen we dus een basis van grootte $4r\sqrt{3}$. De hoogte van de grootte driehoek is $\sqrt{b^2-(\frac{b}{2})^2}= 6r$. De oppervlakte van het driehoekig dienblad is dus $12\sqrt{3}r^2 $. De efficiëntie halen we hier gemakkelijk uit door het delen van de twee oppervlaktes. Zo bekomen we dat er $\frac{4\pi}{12\sqrt{3}}.100\approx 60,46\%$ van de oppervlakte van het dienblad is gevuld met munten bij deze optimale configuratie.}

\subsubsection{Berekeningen voor enkele specifieke gevallen}

Ten slotte zullen we nog bij elk van de verschillende vormen van dienbladen de efficiëntie berekenen.

\teacher{Het is niet de bedoeling dat de leerlingen dit allemaal gaan uitrekenen, maar het is een aanbod waaruit de leerkracht dan een selectie kan nemen.}

\begin{vb}[Cirkelvormig dienblad met 5 munten]
\todo{Ik wou graag met wrapfigure werken om de figuur zo rechts te zetten maar dat lukt blijkbaar niet :s ...}

%\begin{wrapfigure}{r}{0.5\textwidth}
%\vspace{-1mm}
 %\begin{center}
  % \includegraphics[width=0.48\textwidth]{5munten}
 %\end{center}
  %\vspace{-5mm}
  %\caption{Cirkelvormig dienblad met 5 munten}
%\end{wrapfigure}
\begin{figure}[h]
\centering
\includegraphics[width=7cm]{5munten}
\caption{Cirkelvormig dienblad voor 5 munten}
\label{2munt}
\end{figure}


\mbox{}
%\begin{figure}[h]
%\centering
%\includegraphics[width=10cm]{munten}
%\caption{De dienbladen voor 2 munten}
%\label{2munt}
%\end{figure}

\begin{itemize}
\item[] 
\begin{itemize}
	\item Oppervlakte munten =  $20 \pi\approx 62,8319 \cm^2$
\end{itemize}
\end{itemize}
De straal die we moeten berekenen bestaat uit twee delen. Het eerste deel heeft als lengte de straal van de munt en het tweede deel loopt verder van het middelpunt van de muntjes naar het middelpunt van de cirkel. Dit tweede deel kunnen we berekenen in de gelijkzijdige vijfhoek $ABCDE$. Daarin geldt dat de hoek $AFE= 72°$ \todo{NOg eens de formule opzoeken voor grote van hoek in regelmatige $n$-hoek}. Door toepassing van de cosinusregel in de driehoek $AFE$ kunnen we de lengte van het tweede deel van de straal van de cirkel (=$|EF|=x$) vinden. Er geldt dat 
\[4^2=x^2+x^2-2x^2.\cos(72°)\Leftrightarrow 16=(2-2\cos(72°))x^2\Leftrightarrow x^2\approx 11,5777.\]
Hieruit volgt dat $x=3,4026$ cm, waardoor we weten dat de straal van het cirkelvormig dienblad gelijk is aan 5,4026 cm. Hieruit volgt dat:
\begin{itemize}
\item[]
\begin{itemize}
	\item Oppervlakte dienblad = 91,6970
	\item Efficiëntie = 68,52\%
\end{itemize}
\end{itemize}
\end{vb}

\begin{vb}[Zeshoekig dienblad met 7 munten]
\mbox{}
\begin{figure}[h]
\centering
\includegraphics[width=7cm]{7munten}
\caption{Zeshoekig dienblad voor 7 munten}
\label{7munt}
\end{figure}



%\begin{figure}[h]
%\centering
%\includegraphics[width=10cm]{munten}
%\caption{De dienbladen voor 2 munten}
%\label{2munt}
%\end{figure}

\begin{itemize}
\item[] 
\begin{itemize}
	\item Oppervlakte 7 munten =  $28 \pi\approx 87,9646 \cm^2$
\end{itemize}
\end{itemize}

We zoeken de lengte van de stral van de zeshoek $ABCDEF$. Hiervoor berekenen we eerst de lengte van het lijnstuk $[JG]$. Deze lengte is $2+\sqrt{4^2-2^2}=2+2\sqrt{3}\approx 5,4641$ cm. De lengte van de straal van de zeshoek is dan $\frac{5,4641}{\cos(30°)}=
= 6,3093$ cm. Hieruit volgt

\begin{itemize}
\item[]
\begin{itemize}
	\item Oppervlakte dienblad = 103,4223
	\item Efficiëntie = 85.05\%
\end{itemize}
\end{itemize}


\end{vb}


\begin{vb}[Rechthoekig dienblad met 11 munten]
Dit voorbeeld geeft een voorbeeld van een dienblad waarbij de het lange dienblad van allemaal munten naast ekaar niet het meest efficiënte is.
Hiervoor gaan we de efficiëntie berekenen voor volgende drie configuraties.
\mbox{}
\begin{figure}[h]
\centering
\includegraphics[width=14cm]{11munten}
\caption{Rechthoekige dienbladen voor 11 munten}
\label{11munt}
\end{figure}
\mbox{}
%\begin{figure}[h]
%\centering
%\includegraphics[width=10cm]{munten}
%\caption{De dienbladen voor 2 munten}
%\label{2munt}
%\end{figure}

\begin{itemize}
\item[] 
\begin{itemize}
	\item Oppervlakte 11 munten =  $44 \pi\approx 138,2300 \cm^2$
\end{itemize}
\end{itemize}


\begin{itemize}
\item Rechthoek $ABCD$
Het eerste dienblad dat te zien is op de figuur heeft volgende afmetingen: een lengte van 44 cm en een breedte van 4 cm. We vinden dus dat 
\begin{itemize}
	\item Oppervlakte dienblad = 176 cm$^2$
	\item Efficiëntie = 78,54\%
\end{itemize}

\item Rechthoek $EFGH$
Het tweede dienblad heeft een lengte van 16 cm en een breedte van $2.2 + 2. \sqrt{16-4}\approx 10,9282$ cm waaruit we halen dat: 
\begin{itemize}
	\item Oppervlakte dienblad = 119,4256 cm$^2$
	\item Efficiëntie = 79,06\%
\end{itemize}

\item Rechthoek $IJKL$
De afmetingen van het derde rechthoekige dienblad zijn 24 cm $\times$ $4+2\sqrt{3}\approx 7,4641$ cm.
\end{itemize}
\begin{itemize}
	\item Oppervlakte dienblad = 179,1384 cm$^2$
	\item Efficiëntie = 77,16\%
\end{itemize}


\end{vb}

\begin{vb}[Driehoekig dienblad met 13 munten]
  \mbox{}
\begin{figure}[h]
\centering
\includegraphics[width=7cm]{13munten}
\caption{Driehoekig dienblad voor 13 munten}
\label{13munt}
\end{figure}



%\begin{figure}[h]
%\centering
%\includegraphics[width=10cm]{munten}
%\caption{De dienbladen voor 2 munten}
%\label{2munt}
%\end{figure}

\begin{itemize}
\item[] 
\begin{itemize}
	\item Oppervlakte 13 munten =  $52 \pi\approx 163,3628 \cm^2$
\end{itemize}
\end{itemize}

Om de oppervlakte van driehoek $ABC$ te berkenen, zoeken we eerste de lengte van de basis door deze, zoals gewoonlijk op te splitsen in verschillende stukken.
Het eerste en laatste stuk, zoals ook in de vorige voorbeelden met driehoeken, $4\sqrt{3}$ cm. Vervolgens hebben we nog een stuk met een grootte van 8 stralen, dus 16 cm. De basis heeft dus een grootte van 22,9282 cm. De hoogte halen we uit onze gekende formule $\sqrt{b^2-(\frac{b}{2})^2}$ en dit geeft in ons geval 19,8564 cm. Met deze gegevens kunnen we de oppervlakte en de efficiëntie berekenen en we bekomen:

\begin{itemize}
\item[]
\begin{itemize}
	\item Oppervlakte dienblad = 227,6358 cm$^2$
	\item Efficiëntie = 71,76\%
\end{itemize}
\end{itemize}

Merk op dat dit dezelfde oppervlak geeft voor een driehoek met 15 munten. Daar zou de efficiëntie dan echter 82,8\% zijn.
\end{vb}



\subsubsection{Conclusie}

Jullie hebben met geogebra of met jetons en karton kunnen uitproberen voor welke munten we nu het beste dienblad hebben. Vervolgens hebben we dit voor een aantal dingen ook effectief uitgerekend en zelfs bewezen.

Als we alle gegevens in de overzichtstabel hebben gezet, zouden we (ongeveer) volgend resultaat moeten krijgen, waarbij de grootste waarden in een kleurtje staan. De gegevens zijn hier voornamelijk verkregen door het effectief uitrekenen zoals in bovenstaande sectie of via de geogebra-applets. 


\begin{table}[h]
\centering
\begin{tabular}{l||c|c|c|c}
Aantal / vorm & cirkelvormig & driehoekig & rechthoekig& zeshoekig\\\hline\hline
1& \cellcolor[rgb]{1,0,0} 100\% & 60,46\%&90,69\% & 78,54\%\\\hline
2& 50\%& 48,60\% & 52,09\% & 78,54\%\\\hline
3&64,62\%& 72,90\% & 68,02\% & 78,54\%\\\hline
4&&&&\\\hline
5&68,52\%& 65,11\% & 62,14\% & 78,54\%\\\hline
6&&&&\\\hline
7&77,78\%& 63,71\% & 85,05\% & 78,54\%\\\hline
8&&&&\\\hline
9&&&&\\\hline
10&&&&\\\hline
11& 71,45\%& 64,40\% & 64,79 \% & 79,06\%\\\hline
12&&&&\\\hline
13&72,45\%& 71,77 \% & 70,20 \% & 78,54\%\\\hline
...&&&&
\end{tabular}
\caption{De efficiëntie van de dienbladen bij een bepaalde hoeveelheid glazen of blikjes}
\label{}
\end{table}


Zoals we in de overzichtslijst kunnen zien, zijn de rechthoekige dienbladen gemiddeld genomen het efficiëntst. Op de tweede plaats komen de cirkelvormige en de zeshoekige dienbladen. In de realiteit merken we dat men in de restaurants en in de cafés bijna altijd cirkelvormige en rechthoekige dienbladen gebruikt. Waarschijnlijk zullen de uitbaters de compactheden van hun dienbladen niet berekend hebben, maar de fabrikanten van de dienbladen wel. Het is dus ook logisch dat de uitbaters dienbladen gebruiken die het meest efficiënt zijn. De rechthoekige dienbladen hebben inderdaad de grootste efficiëntie. Dit komt echter voornamelijk omdat we gewerkt hebben met lange smalle dienbladen waarbij alle glazen achter elkaar staan. Hadden we echter gewerkt met vierkanten, zouden we waarschijnlijk niet zo een hoge efficiëntie hebben gehad. Zeshoekige dienbladen zal men in de praktijk minder gebruiken, want ondanks dat er wel zeshoekige dienbladen zijn die een hoge compactheid hebben, zijn er ook veel zeshoekige dienbladen die een relatief kleine compactheid hebben. De cirkelvormige dienbladen zijn dan weer beter en misschien wel het best van alle dienbladen. Want ondanks dat zij nooit echt de hoogste compactheid hebben, zijn ze toch redelijk efficiënt te noemen. De waarden van de efficiënties kennen immers geen grote pieken en dalen en blijven gemiddeld genomen rond de 70\% draaien, wat een mooie waarde is. 
Onze laatste vaststelling is dat de driehoekige dienbladen nooit een grote efficiëntie hebben met het logische gevolg dat we dus ook zo goed als geen driehoekige dienbladen tegenkomen in de dagelijkse wereld. 
